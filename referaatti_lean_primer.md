# Referaatti: Lean Primer
#### Sofia Vanhanen
#### Alkuperäinen teksti: Craig Larman ja Bas Vodde

Craig Larman ja Base Vodde aloittavat tekstin kuvailemalla yleistä ongelmaa organisaatioiden filosofiassa. Heidän mukaansa monessa organisaatiossa tehokkuutta tavoitellaan väärällä tavalla. Toyotan innovoima lean-filosofia taas on todistetusti toimiva. Kuitenkin myös leania kehitystä voi hyödyntää väärin. Jos leania tavoitellaan keskittymällä työkaluihin kuten Kanban huomioimatta tarpeeksi leanin peruspilareita, leania ei käytetä sen täyteen potentiaaliin. Siispä leania hyödyntävien tahojen tulee ymmärtää lean läpikotaisin jotta he voivat hyötyä siitä mahdollisimman paljon.

Leanin tavoite on saavuttaa kestävä tuotantoprosessi, joka tuottaa mahdollisimman paljon arvoa mahdollisimman nopeasti. Leanin perusta on johto, joka ymmärtää leanin filosofian läpikotaisin ja aktiivisesti opettaa sitä alaisille. Leanin peruspilarit ovat ihmisten kunnioitus ja jatkuva parantaminen. Lisäksi lean sisältää 14 periaatetta, joiden tulee ohjata organisaation toimintaa.

Kirjoittajat kertovat, miten lean määrittelee arvon (value) sellaiseksi, mikä on asiakkaalle arvokasta. Jätettä (waste) taas on kaikki resursseja vievä toiminta joka ei luo arvoa. Usein organisaatioiden tuotantoprosessit koostuvat pääosin jätteestä. Siispä prosessia voidaan parantaa kaikista tehokkaiten siten, että etsitään ja poistetaan sitä haittaava jäte.
